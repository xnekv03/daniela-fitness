---
layout: page
title: Osobní trenink
description:
background: '/img/about3.jpg'
---

Osobní tréninky pod mým vedením trvají 60 minut a je nutné se na ně telefonicky, mailem či osobně objednat.

První osobní trénink začneme konzultací, kde se Vás zeptám na Váš životní styl (cvičení, stravu, případné potíže), jak vypadá Váš denní režim a na cíl, kterého chcete dosáhnout.


<div class="text-center">
<img src="{{site.baseurl}}/assets/images/sluzby/osobni-trenink.jpg" alt="drawing" width="321" height="214" class="center"/>
</div>


Ve fitness na Zličíně je také možné udělat při této první hodině měření složení těla na přístroji InBody  – změří procento svalů, tuku, vody v těle, jak je na tom Váš metabolismus atd.

Konzultaci můžeme také rovnou spojit s diagnostikou pohybového systému, kdy bychom šli i do prostor posilovny, kde různými svalovými testy a cviky zjistím Vaši nynější kondici.

Tato diagnostika je podkladem pro průběh jednotlivých osobních tréninků a sestavení individuálního tréninkového plánu. V žádném případě nenahrazuje lékařskou prohlídku, i když v některých případech může upozornit na stavy, které do rukou lékaře patří.

Začíná úvodním rozhovorem s Vámi, zjištěním Vaší tělesné konstituce změřením a zvážením. Dále obsahuje pohled na celkovou souměrnost postavy a držení těla, svalové testy pro zjištění ochablých, přetížených či zkrácených svalových skupin, vyhodnocení a doporučení dalších cvičebních postupů.

Další možností, jak se podívat na Vaše tělo a zhodnotit tak, v jaké je rovnováze, je MFK Systém (nyní na dotaz).

Na základě této první konzultační hodiny doporučím další cvičební postupy pro osobní tréninky, popřípadě sestavím individuální tréninkový plán dle Vašich cílů a potřeb s ohledem na Vaši nynější kondici, zdravotní stav, věk a pohlaví.

Pokud se rozhodnete pouze nejprve absolvovat konzultaci bez cvičení, diagnostika pohybového aparátu Vás bude čekat na prvním tréninku.



Při prvním setkání také probereme, jak se správně stravovat. Také ráda pomohu s jídelníčkem.



Při tréninku používám, kromě posilovacích strojů, různé cvičební pomůcky jako jednoruční a nakládací činky, overbally, fitbally (velké míče), TRX, BOSU, expandery, různé posilovací gumy a závaží, balanční pomůcky.