---
layout: page
title: Do kondice po porodu
description:
background: '/img/about3.jpg'
---


Poradím Vám se cvičením po spontánním porodu i po porodu vedeným císařským řezem. Zaměřuji se také na správnou stravu kojících maminek.

Cvičení po porodu a jeho intenzita závisí na kondici před porodem, na samotném průběhu porodu a na míře poporodních poranění.

<div class="text-center">
<img src="{{site.baseurl}}/assets/images/sluzby/dokondicepoporodu.jpg" alt="drawing" width="321" height="214" class="center"/>
</div>

Po spontánním porodu můžete, když nejsou komplikace a cítíte se Vy i miminko dobře, začít cvičit po kontrole po uplynutí šestinedělí. Po porodu sekcí bude doba, kdy začít cvičit delší (cca 3 měsíce). Dbejte rad lékaře a naslouchejte svému tělu.

Pokud začnete se cvičením nevhodně nebo cvičíte intenzivněji dříve, než se tělo zotaví, mohou nastat poranění pohybového aparátu, potíže v oblasti pánevního dna, inkontinence a rozestup břišních svalů – <strong>diastáza</strong> (která se fyziologicky děje při zvětšování těhotenského bříška) se může zvětšit a zafixovat. Při první lekci mino jiné udělám i diagnostiku, zda diastázu máte či nikoli a povíme si, jaký bude další postup cvičení.

Cvičení by mělo pomoci vrátit se co nejdříve do dobré kondice a dát potřebnou energii pro plnění každodenních úkolů souvisejících s péčí o miminko.

Sama mám dvě děti a mohu tedy čerpat i ze svých zkušeností se cvičením v těhotenství a po porodu.

Na tomto webu najdete pár zásad pro dobrý poporodní cvičební start.

Lékař a vaše tělo vám napoví, kdy je ten správný čas. Cvičit pod dohledem fyzioterapeutky začínáte již v porodnici a dále s tímto cvičením pokračujete i v šestinedělí.

Jestliže kojíte, neměly byste cvičit za účelem rychlého spalování tuků a rychlého úbytku hmotnosti. Všechny metabolické látky ze spalování tuků se totiž dostávají i do mateřského mléka a dítě by pak mléko mohlo odmítat. Cvičte za účelem posílení slabých svalů, uvolnění přetížených partií a vždy až po kojení, kdy jsou prsy lehčí.

Intenzitu zvyšujte postupně. Při známkách únavy cvičení přerušte a odpočiňte si.

Břišní svaly je nutné posilovat od hloubky k povrchu a pokud máte diastázu, řešit její uzavření vhodnými cviky a režimem.

K běžným sportovním aktivitám (běh, aerobik, tenis, cyklistika,…) se vraťte až s odstupem několika měsíců, až budou v kondici pánevní dno a břišní svaly.

Zdravá a vyvážená strava hraje velkou roli jak ve shazování poporodních kil, tak v tvorbě výživného mateřského mléka.