---
layout: page
title: Cvičení v těhotenství
description:
background: '/img/about3.jpg'
---
<div class="alert alert-danger" role="alert">
Cvičení v těhotenství konzultujte nejprve s lékařem!
</div>


V období těhotenství není dobré se cvičením začínat, když jste před ním nijak necvičila nebo zvyšovat intenzitu velmi opatrně.

Budeme cvičit pro dobrý pocit, aby vám cvičení dodalo energii, tělo se lépe vyrovnalo s nárůstem hmotnosti, se zvětšujícím se bříškem a poprsím, pro co nejlepší kondici pánevního dna a aby se zmírnily nežádoucí změny, které se během těhotenství objevují (bolesti beder, mezi lopatkami, celkově změněné držení těla).

Nebudeme ale pouze cvičit, také probereme co a jak v období těhotenství a upravíme stravu.

Cvičením budete tedy lépe připraveny na porod a po něm se vaše tělo dostane rychleji zpět do kondice. Sama mám dvě děti a mohu tedy čerpat i ze svých zkušeností se cvičením v těhotenství a po porodu.

Účelem cvičení v těhotenství (viz Blog) je tedy udržet organismus ženy v optimálním zdravotním stavu, zabránit (nebo zmírnit) nežádoucím změnám, které jsou během těhotenství způsobeny (např. vadné držení těla, ochabnutí svalů, bolesti v bedrech), zpevnit pánevní dno, připravit na porod tak, aby jeho průběh byl co nejlepší a nevyčerpal zbytečně matku i dítě a částečně snížit riziko některých zdravotních problémů (např. kardiovaskulární onemocnění, osteoporóza, obezita).

Jak postupují jednotlivé trimestry, mění se i zásady a průběh cvičení. V průběhu prvního trimestru je potřeba tělu trochu ulehčit. V ženě roste nový život, který je křehký, tělo si teprve zvyká na to, být těhotné a nastávající maminku mohou také zpočátku potrápit nevolnosti. Ideální je zachovat klid v období, kdy by měla normálně přijít menstruace. Ve druhém trimestru si nastávající maminka zvyká na zvětšující se bříško a postupně se mění i těžiště jejího těla. Třetí trimestr ženu ještě více omezí v pohyblivosti v oblasti trupu, může se jí hůře dýchat a spatně se jí udržuje rovnováha. Vždy by mělo platit, že pokud se těhotná na danou aktivitu necítí, neprovádí jí.