---
layout: post
title: "Cvičení s odporem"
date: 2021-04-18 10:45:13 -0400
background: '/img/posts/fit2.jpg'
---

<div class="text-center">
<img src="{{site.baseurl}}/assets/images/posty/odpor1.jpg" alt="drawing" width="512" height="383" class="center"/>
</div>
<div class="text-center small">Posilovací odporové gumy</div>


Cvičením na posilovacích strojích tělo většinou izolovaněji a silověji procvičíte. Konstrukce samotného stroje vás vede k určitému pohybu. Důležité je ale jeho správné nastavení, nastavení těla a vlastní myšlenka provést pohyb (o myšlence k pohybu se dočtete ale v jiném článku, který připravuji). Například při cvičení na stroji na střed zad, bych neměla jako hlavní sval cítit ruce nebo horní trapézový sval, ale právě střed zad. Když tělo nastavíte do správné pozice a myslíte při cvičení na daný sval, jak dělá svoji práci a že chcete udělat ten či onen pohyb, jste na dobré cestě.

Cvičení s vlastní váhou je pro tělo fyzicky náročné a zároveň velmi efektivní. Můžete jej provádět prakticky kdekoli. Používat jen své tělo oproti gravitaci (dřepy, plank) nebo využívat spousty různých pomůcek (hrazdy, kettlebely, TRX, nakládací či volné činky, odporové gumy). Při cvičení s vlastním tělem jste více odkázáni na pevný střed vašeho těla v prostoru, tzv. „CORE“ a zapojíte mnohem více svalů při daném pohybu.

Při cvičení s odporovými gumami dodáte tréninku ještě větší náročnost… Odporové gumy jsem si naprosto zamilovala…a ví to i moje klientky i  klienti 🙂

K čemu všemu tedy slouží?

Odporové gumy jsou vhodné jak pro posilování a díky své elasticitě i k protahování, tak najdou své uplatnění i na poli rehabilitačním. Během jejího natažení vzniká odpor, díky kterému dochází ke snížení zátěže a odpor gumy tím působí podpůrně (snižuje hmotnost a pomáhá zvednout více, např. při přítazích). Zároveň guma může působit odporově, tedy plnit funkci závaží (např. při posilování zadečku).

Odporové gumy jsou vhodné jak pro začátečníky, tak pro pokročilé k nácviku těžších cviků. Jsou různě barevné a silné, dle daného odporu, který poskytují.

Během protahování se používá guma s menším odporem, abyste se dostali dále do rozsahu pohybu.

<div class="text-center">
<img src="{{site.baseurl}}/assets/images/posty/odpor2.jpg" alt="drawing" width="512" height="383" class="center"/>
</div>

Pokud chceme zjednodušit cvik, na který ještě nemáme dostatečnou sílu, vybereme gumu dle svojí váhy. Například pro shyb použijeme gumu, která odlehčí polovinu naší váhy, případně více. Při výběru se řídíme se dle parametrů odporu. Gumu použijeme i pro pokročilé, kteří chtějí vypilovat techniku cviku nebo ke zvládnutí posledních opakování k udržení správné techniky.

Po gumě v tréninku sáhnu i v případě „klasických“ cviků jako je: veslování, přítahy, rotace trupu, bicepsové zdvihy, tricepsové tlaky, tlaky na prsa, dřepy s unožením, chůze s gumou do strany, cviky na zadek – unožování, zanožování, zdvihy pánve s gumou…atd. Dá se vymyslet nespočet cviků, kde vám odpor gumy pomůže se dostat dále za vaše hranice.

Cvičení s vlastní váhou těla, s odporovými gumami, kettlebely nebo třeba s TRX v kombinaci s cviky na posilovacích strojích je, dle mého názoru skvělá volba 🙂

<div class="text-center">
<img src="{{site.baseurl}}/assets/images/posty/odpor3.jpg" alt="drawing" width="512" height="383" class="center"/>
</div>